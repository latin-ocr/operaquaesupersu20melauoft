497 ΙΙΙ.

eligimus, quia tenet quasdam ditiones ad Impe-
rium pertinentes?

Valeat idem in Gallo, qui Mediolanum, et
Regnum Arelatense ‚ veterem nostrorum Impera-
torum sedem, in potestate sua habet. Denique
prorsus ita sentio, quod ad electionem attinet,
non minus accersi peregrinum Imperatorem ele-
cto Hispanico, quam Gallico Rege: etiamsi ali-
qua subtili interpretatione iam inseritur Hispanus
Germaniae, eamque totam deliberationem in
utramque partem disputari posse iudico, et penes
nos declarationem legis esse sentio. Quaerendum
igitur est, utrum sit utilius. Ego cum cogito il-
lam auream aetatem nostri Imperii, cum essent
coniunctae Francorum temporibus Germania et
Gallia; ac reputo, quantum ea coniunctio ad
tranquillitatem universae Europae contulerit:
mirabiliter afficior, nosque beatos ducerem, si
eum statum restituere possemus.

Divinitus autem nunc oblata est occasio eius
rei efficiendae. Quare nihil dubito vos adhor-
tari, omni studio ut occasione utamini. ‘Nec ab
hoc meo iudicio discrepat Italia. Idem optare
scio Romanum pontificem, Venetos , Italiae prin-
cipes, ac civitates omnes. Cum tot iudicia con-
gruere videatis ‘hominum sapientissimorum, no-
lite existimare leves causas esse, cur idem tanto
consensu probent, et omnibus votis expetant
omnes. Gallica gens ut est vere cognata Germa-
nis, ita opinionibus ac moribus, liberalitate, cle-
mentia, pietate, literarum cultura, Germanis
simillima est. Et quod constat, una est extera-
rum nationum maxime amans nostrorum homi-
num, ut vestigia quaedam cognationis in hac
ipsa benevolentia agnosci possint. Vicinia vero
quam est opportuna ad defensionem utriusque
regionis, si quis subitus tumultus inciderit! Nec
ad Italiae pacem tuendam reperiri utilius consi-
lium potest coniunctione barum duarum gen-
tium, quarum utraque exercitus ingentes equi-
tum ac peditum conficere, et Gallia suppeditare
belli nervos, videlicet ingentem vim pecuniae,
potest. Et quia non solum Germaniae, sed toti
nomini Christiano, in hac electione consulere
dehemus: quaerendum est praesidium adversus
Turcica arma. Cum enim teneant iam pacatam
Asiam, nihil dubium est rursus in Europa bel-
lum molituros esse. Invadent Pannoniam et Ita-
liam. In tali discrimine, quid erit optatius,

MELANTH. Orza. Voii. XX.

DE ELECTIONE ΕΤ CORONATIONE CAROLI V. CAESARIS.

 

498

quam Imperatorem habere instructum copiis ac
viribus Germaniae et Galliae?

At contra, ut de ingeniis ac natura gentis
Hispanicae nihil dicam, quae etiamsi est belli-
cosa , tamen non tam viribus pugnat, quam arte.
Itaque nulla magna res ab eis in Italia sine auxi-
liis Germanicis gesta est. Sed cogitate, quam
procul dissita sit: certe in subitis tumultibus non
poterit nobis ‚ vel Italiae, rel Pannoniae opitu-
lari. Patria est Caroli Austria3 ne hanc quidem
Hispani tuebuntur, et, ut volent, uon poterunt.
Non enim nisi exiguas copias domo mittunt, eius-
que rei causa est, quod navigationibus Hispania
exhauriatur, nec coeli nostri gravitatem satis
serre possunt. Est et illud commodi, si cum
Gallis militemus: vestro ductu omnia gerentur,
vos in gloriae societatem admittent Galli, etiamsi
sunt gloriosi. At ubi cum Hispanis militabitis,
illi vos tanquam mancipia regent: ipsi laboribus
ac victoriis vestris fruentur, praeripient honores,
praeerunt provinciis. Vos tum sero deplorabitis
servitutem vestram. Sed gentium collationem
omitto: de ipsa electione dicam. Tenet lioc tem-
pore Gallus Mediolanum, qui si erit Imperator,
ne causa quidem belli in Italia sutura est. Nam
quod Gallus existimatur Neapolim petiturus, ve-
stra eum autoritas facile ad alias res utiliores
avertet, si babebitis obligatum beneficio vestro.
A Belgis etiam abstinebit, si quiescant ipsi, ut
facient certe, conterriti Germaniae consenso,
praesertim si non fuerint irritati. Nec ego ve-
lim illos irritari. Vicinos enim habuimus Belgas
longo tempore, non socios Imperii. Nostra edi-
cta nihil morantur, nostris periculis nihil affi-
ciuntur. Suum quoddam regnum ibi habent, ni-
hilo magis coniunctum cum Imperio, quam sunt
Angli aut Scoti.

Quare quod verentur aliqui futurum, ut
Germania bello implicetur, si Belgae non obtem-
perarent, qui imperia nostra multis iam seculis
contemnunt: nihil periculi est, nullum sine ve-
stro consilio bellum Gallus movebit. Et quia
Insubriam tenet pacatam, et hoc tempore optime
instructus est omnibus rebus ad bellum necessa-
riis: unam hanc laudem, unum hoc decus petit,
ut a nostris cervicibus depellat Turcas, ut Sely-
mum ingentibus successibus, ac minitantem lta-
liae exitium‚ adoriatur omnibus viribus. Quare
nihil dubito polliceri, electionem Galli allaturam

32

