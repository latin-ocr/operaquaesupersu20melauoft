479

ut magis muniatur concordia, duxi initio vos
cohortandos esse, ut, priusquam in suffragium
itur, inter nos re disputata , demus operam, ut
omnium suffragia consentiant. Multa in hac na-
tione hella civilia, plena crudelitatis, et perni-
ciosa toti orbi terrarum, et antequam concilium
Electorum constitutum est et postea, propter suc-
cessionem aut suffragiorum dissimilitudinem , in
electione exarserunt.

Ludovico pio filius Lotharius conatus est
regnum eripere. Capto patre postea Lotharius
conflixit cum fratribus tam atrociter, ut in eo
praelio Francorum vires adeo afflictae siut, ut
postea decus Imperii tueri non potuerint. Saxo-
nes deinde rerum potiti sunt, quos exercuerunt
asperrimae seditiones. Adversus Henricum Ι.
dux Bavariae Arnoldus bellum movit, quod ta—
men moderatione Henrici cito sedatum est. Se-
quens bellum , quod Lotharingus movit adversus
Othonem, ut Francico nomini imperium resti-
tueret, annos duravit sex; estque Germania foe-
de igni ac ferro vastata, donec ad extremum in
acie interfectus Lothariugus pertinaciae suae poe-
nas dedit.

Ottonis Π. tempore, Galli armis conati sunt
ad se transferre imperium. Ottoni 111. eripere
conati sunt imperium Henricus Bavarus, et qui-
dam Romae Crescentius. Haec certamina ut ca-
veret ad posteritatem Otto HL, gravissimo con-
silio et comprobante Romano Pontifice, collegium
Electorum instituit, cuius collegii sapientia et fide
iam annos quingentos imperii possessio in hac
natione retinetur. Quod non modo Germanico
nomini gloriosum est; sed etiam toti Europae
multis modis salutare fuit. Saepe enim nostri
Imperatores ex Italia barbaros depulerunt, et
perniciosas mutationes magna virtute prohibue-
runt. Sed tamen aliquoties contentio de regno
gravissime afflixit Germaniam atque Italiam.

Adversus Henricum IV„ virum fortem et
impigrum, multi principes in Germania atque
Italia conspirarunt, qui Rodolpho Duci Saxonum
et Suevorum, tribuerunt nomen Regium. In hoc
bello cum essent duae fortissimae nationes con-
iunctae, Saxonica et Suevica, nec posset Hen-
ricus sine acerrimis dimicationibus dignitatem
suam propugnare: ita ab utrisque dilacerata est
patria, nunquam ut postea pristinam maiestatem
recuperaverit imperium nostrum. Dum euim ci-
vilibus bellis domi conflictamur, interea Galli

PHlL. MEL. SCRIPTA HISTORICA.

480

bonam Belgici partem et Sequanos invaserunt.
Denique multis ubique praesidiis atque ornamen-
tis amissis, postea nec caeteris nationibus opem
serre potuimus ut antea , nec Regibus aliis formi-
dabiles suimus , ut olim.

Potest et inde aestimari, quam funestum et
luctuosum bellum patriae fuerit, quod in eo non
solum multi profani principes interfecti sunt,
Rodolphus Dux Sueviae ‚ Otto Dux saxoniae , et
Gerardus Lotharii pater, Egbertus Marchio Mis-
nensis; sed etiam trucidati sunt aliquot Episcopi,
quos religio adversus bellorum iniurias defendere
debebat. Sunt enim occisi Episcopi Magdebur-
gensis et Vormatiensis. Ad haec mala accessit
et perturbatio religionum, et schisma. Secutum
est aliud bellum ‚ ortum ex dissimilitudine suffra-
giorum in electione, inter Conradum Suevum,
et Lotllarium saxonem, quod, postquam multae
urbes iu imperio vi captae sunt, autoritate divi
Bernhardi sedatum est. Exarsit multo crudelius
bellum inter Philippum et Ottonem IV. propter
Electorum discordiam. Aliquot praeliis victus
Otto fugit ex Germania in Angliam. Postea
adversus Fridericum ll. a quibusdam electus est
Henricus Landgravius Thuringiae‚ qui in obsi-
dione Ulmae ex vulnere periit. Secutum est in-
terregnum , quod duravit annos ferme octodecim,
in quo nonnulli Electores accersiverunt in Ger-
maniam ad imperium Richardum , fratrem Regis
Britanniae. Interea cum sine rege esset respu-
blica, non solum defecerunt in Italia civitates,
sed etiam in contemptum venit apud omnes Ger-
manica natio.

Aliquanto post dissensio in electione Ludo·
vici Bavari, et Friderici Austriaci‚ bellum ingens
excitavit, quorum alter Bohemos‚ alter Hunga-
rica auxilia in Germaniam adduxit. Ita utrin-
que a barbaris Germania crudeliter vastata est.
Deinde adversus Ludovicum electus est Caro—
lus Lucelburgensis. Neque haec electio habuit
omnium suffragia, et statim nonnulli ex Electo-
ribus expetiverunt Eduardum Angliae Regem,
alii deinde Comitem Suarceburgensem. Toties
inciderunt certamina in hac natione de succes-
sione, quibus et domi maiestas imperii graviter
concussa est, et interea foris neglecta est respubli-
ca. Dum enim occupati sumus civilibus bellis, aut
fracti domesticis cladibus, non potuimus repri-
mere Turcas, quorum potentia, nemine obsi-
stente, quantum creverit, videtis.

