481

Tot igitur exemplis tristissimis moniti, per· ⁴

tinacissime tueri concordiam debemus, praeser-
tim hoc tempore, cum Turcae nobis bellum de-
nuntiant: comminantur se non modo imperium,
sed libertatem et religionem erepturos esse. Etsi
autem iureitirando vestro prospectum est, ne qua
seditio oriatur, etiamsi suffragia non consenti-
rent: tamen vos ipsi intelligitis, plurimum re-
ferre, ut prorsus consentiant suffragia. Nam
quamlibet levis dissensio, tamen multas in re-
buspublicis deliberationes impedit, et saepe lior-
ribiles motus parit. Nec desunt, qni captant
omnes occasiones distrahendae Germaniae in di—
versas partes. Multum autem ad illos deterren-
dos profuturus est consensus noster; plurimum
etiam afferet momenti ad voluntates principum
ac populi Germaniae ad nostram sententiam ad—
iungendas.

Cogitate omnium Regum ac Principum ocu·
los in nos esse coniectos, qui non modo de eo,
quisquis electus fuerit, sed de nobis etiam iudi-
cium facient: an gravitatem tantam praestiteri-
mus, quanta in hoc summo consilio orbis terra-
rum requiritur; an saluti orbis terrarum consu-
lere vohoerimus, aut privatis cupiditatibus morem
gesserimus. Et nos quidem non modo hominum
iudicia, sed multo magis Deum testem atque
arbitrum harum nostrarum cogitationum vereri
decet, qui cum imperia constituerit ad defen-
sionem pacis, iuris, et religionum, nequaquam
vult ea discordiis non necessariis labefactari aut
dissipari.

Nec dubium est cultum Deo gratissimum
esse, studium concordiae publicae, praesertim
quae ad imperiorum conservationem pertinet.
Quam opinionem, etsi omnibus hominibus opor-
tuit infixam esse: tamen viros principes ita am-
plecti decet, ut in publicis consiliis nunquam
ab ea deflectant, ut omnes deliberationes atque
actiones referant ad communem concordiam re-
tinendam. Ego quidem mori malim, quam autor
esse publicae inter Electores discordiae. Quare
sententiam meam re disputata libenter cum ve-
stra coniungam , ut consentientibus suffragiis, id
quod optimum erit, Deo adiuvante, statuamus.

Velim igitur prius nos de universa republica
colloqui, quam in suffragia eatur. Est enim
disputandum etiam, quarum rerum curam Impe-
ratorem maxime suscipere velimus; quas imperii
partes sanari initio necesse sit; quomodo consti—

MELANTH. Oeen. Vox.. xx.

111. DE ELECTIONE ET CORONATIONE CAROLI V. CAESARIS. ⁴

482

tuenda iudicia in imperio, et pax munienda sit.
Et sunt alia multa, de quibus expedit nostras
opiniones conferre. Locus imposuit mihi neces-
sitatem dicendi, et inchoandae huius deliberatio—
nis. Caeterum meum iudicium non antefero,
vosque pro excellenti sapientia et gravitate vestra
scio venire huc paratos et meditatos. Quare sen-
tentias vestras audire maxime cupio, vosque
rogo, ut orationem meam profectam ab animo
et amante reipublicae, et de vobis amanter et
honorifice sentiente, boni consulatis. Etsi autem
fortasse non necessaria fuit haec cohortatio; novi
enim voluntates vestras, ac saepe comperi vos
concordiae publicae cupidissimos esse, et multa
nos foedera coniungunt, cognatio, societas reli-
gionis, et huius nostri amplissimi Collegii: ta-
men huic tempori videbatur apta haec oratio.
Nunc enim toti orbi terrarum maxime opus est
nostro consensu.

Haec cum dixisset Moguntinus, congressi
reliqui Electores, breviter colloquuntur; et cum
adhortationem de retinenda concordia in tanto
publico periculo gratissimam sibi fuisse osten-
dunt; tum vero sapientiam Moguntini laudant.
quod et dux publici consensus esset, et monstra-
ret viam, qua dissensio caveretur, seque omnes
profitentur assentiri dictae a Moguntino senten-
tiae, et summo studio daturos operam, ne suf-
fragia discrepent. Haec iubent communi nomine
omnium dici a loacliimo I. Marchione, cui li-
benter has dicendi partes tribuebant caeteri prin-
cipes propter excellentem eloquentiam. Erat
enim tum quidem ea virtus et gravitas principum,
ut sine invidia singulis concederentur suae lau-
des; nec parum ad communem salutem tum qui-
dem profuit, quod adhuc privatim magna inter
se benevolentia devincti erant, quam et reipubli-
cae causa diligenter tuebantur. Et quia veteri
Germanorum more sentiebant bona fide amicitias
colendas esse; ct erat ea magnitudo animi non
solum, ut privatas simultates nullas afferendas
esse ad publica consilia ducerent3 sed etiam ut
nullas admitterent in animos adversus cognatos,
praesertim in republica coniunctos. Sed ab hac
virtute quantum degeneraverit sequens aetas.
non libet hoc loco commemorare. Videmus enim
in multis magnis rebuspublicis consilia privatis
odiis impediri. Sed redeo ad historiam.

Cum Ioachimus Marchio, Moguntini frater,
dixisset communi omnium nomine, assentiri

31

