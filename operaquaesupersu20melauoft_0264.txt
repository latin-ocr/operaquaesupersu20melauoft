503

nonius sine dimicatione, quod non fecisset, si
duorum fratrum ingenia et vires contempsisset.
Quare non dubito posse iniri rationem electo
Germanico principe, ne ei vires, copiae, arma
desint ad tuendam autoritatem domi et apud ex-
teros.

Exposui opinionis causas, non ut postulat
magnitudo negotii, sed ut in praesentia potui,
maximeque cupio audire, quid iudicent caeteri
Electores, qui diu Imperii consiliis interfuerunt,
qui Germaniae statum et vires, qui omnium
principum ingenia et facultates norunt, qui Ma-
ximiliani consilia de rebus his meminerunt. De-
nique qui longum in administratione Imperii
usum habent, quorum cum audiero orationes,
de tota re diligentius disputare potero,

Cum dicere desiisset Trevir‚ taciti aliquam-
diu sederunt principes, tanquam defixis animis
in cogitatione utriusque orationis. Exaggerata
enim magnitudine periculorum in utraque parte,
quorundam animos nonnihil impulerat Trevir,
ut ad illud decurrerent, ut omissis Regibus quae—
rerent aliquem alium ex Germanicis principibus,
Sed hunc quaerentes , animis magis etiam dubita-
bant. lubent igitur tandem Fridericum Saxoniae
Ducem, natu maximum, suam sententiam expo-
nere, qui pauca praefatus de lege, dixit, inter-
pretationem Treviri subtiliorem esse, quam qua
uti ipsos deceat; addiditque, non dubitandum
esse, quin lex impediat Galli electionem, pla-
num et illud esse, Carolum vere Germanicum
principem esse, et in Germania domicilium ha-
bere; et opus esse his turbulentis temporibus
principe, qui autoritatem virtute et potentia tueri
possit. Ideo se non dubitare, quin omnibus an-
teferendus sit Carolus Archidux Austriae. Sed
tamen prius conditiones quasdam ei serendas esse,
ut in tuto sit Germaniae libertas, et ut pericula,
de quibus disputatum est, quantum provideri
potest, caveantur. Eadem sententia dicta est a
caeteris Electoribus.

Trevir cum videret omnium animos ad Ca-
rolum inclinare, agnoscere se, inquit, Germa-
niae satum, et impendentem Imperii mutationem.
Quanquam igitur non desinit hortari, ut diligen—
tius baec res deliberetur, tamen affirmat se pu-
blicae concordiae causa suum suffragium cum
illis coniuncturum esse. Hac acerrima conten-
tione eius diei in multam noctem producta, tan-
dem ita discedunt, ut postridie conveniant de

PH1L‚ MEL. SCRIPTA HISTORICA.

504

conditionibus deliberaturi, quas Caroli legatis
proposituri erant, qui Moguntiae eventum ex-
pectabant.

Fuit igitur de conditionibus illis postea per
aliquot dies non minus contentionis, quae per-
scriptae et Moguntiam ad legatos missae, cum
essent receptae , dies constituitur eundi in suffra-
gium solenni more. Itaque rursus sacro publice
facto, ingressi in sacrarium interius templi Divi
Bartholomaei suffragia ferunt hoc ordine. Coe-
tus Electorum reliquus interrogat Moguntinum,
quem eligat Regem Romanorum et futurum lm-
peratorem. Is respondet, se eligere Carolum
Archiducem Austriae. Deinde et Moguntinus re-
liquos interrogat. Hoc modo omnium consen-
tientibus suffragiis Carolus electus est Imperaton
Deinde suffragia relata sunt in literas, et confir-
mata singulorum sigillis. Postea accersita nobi-
litate ac multitudine universa, publice facta est
renuntiatio, cum in hanc sententiam habuit Mo-
guntinus orationem.

Quod felix faustumque sit Ecclesiae Christia-
nae, lmperio nostro et patriae, renuntio vobis
electum esse Regem Romanorum, et designatum
Imperatorem, Carolum Archiducem Austriae et
Burgundiae, Regem Hispaniae. Qua in re pri-
mum agendae sunt Deo gratiae, quod summa
concordia et consentientibus Electorum princi-
pum suffragiis res tanta perfecta est. Saepe enim
antea cum dissentientibus Electorum studiis et
voluntatibus diversi eligerentur, orta sunt inter
Germanos bella civilia plena impii furoris et cru-
delitatis, in quibus domi mutua caede flos nobi-
litatis extinctus est. Absumptae imperii vires,
ac paene universa Germania in solitudinem vasti-
tatemque redacta est. Foris autem nomen impe-
rii nostri contemni coepit ‚ Italia deficere, et alios
Reges accersere, Turcae impune grassari, dum
nos impliciti domesticis bellis, reprimere eos non
potuimus. Porro quantum mali hoc tempore
discordia Electorem paritura erat! cum non so-
lum Germaniae Principes, sed fortassis etiam ex-
teri reges in media Germania de Imperii posses—
sione dimicaturi fuissent. Nec leviter tentata res
est, ut consensus noster dissolveretur. Quare
ego quidem non minus propter concordiam no·
stram, quam propter electionem ipsam, laetor,
Deoque gratias ago, qui mentes omnium ad con-
cordiam retinendam flexit et gubernavit. Qua
incolumi speramus huic nationi non defuturum

