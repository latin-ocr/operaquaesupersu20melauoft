785 AnniTAMENrA AD vom.. 1-x. 736

alterum adservatur in bibliotheca Giesii Diaconi Gorlicensis.'’ Sed nunc ipse tertium, et mecum quartum exemplar
F. R. Panzerus possidere gaudemus. Textus nitide est expressus absque distinctione capitum et versuum adiectis
in margine latinis scholiis.

Ad Praef. XI. ad verba: „si qui trivialem doctrinam adimunt” etc. [Corp. 1. p. 1044, lin. 41 sqq.]:
ln alia editione huius Dispositionis‚ Viteb. 1530. 8. post verbum: adimunt, plane mutata sequentia ita sonant:
„Nam ut maxime defuerit - -- — Videmus autem Paulum pene Thucydideo *) more brevi et exili et confragoso
genere orationis uti, quae quidem plus aliquanto lucis haberet in tanta brevitate, si accessisset aliqua compositionis
cura. [Haec mutatio iam in Corp. 1. p. 1044 sq. not. 3—-5, memorata est, quapropter h. l. eam non integram
adscripsi]

Ad Praef. XII. ad verba.- „Nam ante aliquot annos edita est sylvula quaedam commentariorum in Ro-
manos et Corinthios meo nomine, quam ego plane non “ignosco” [Corp. ll. p. 611 extr. — 612, lin. 1.]: Sub
titulo: Annotationes Ph. Mel. in epistolas Pauli ad Rom. et Corinth. c. praef. M. Lutheri, Norimb. 1522. 4. et
saepius. Praefatio Lutheri extat quoque Temo ΙΙ. Epp. f. 87. cuius initium: Irascere et noli peccare —- Ego sum,
qui has tuas annotationes edo et te ipsum ad te mitto.

Munere egregio ob hanc dedicationem ab AlbertO, Archiepiscopo Moguntinensi, donatum fuisse Melanchtho-
nem, patet ex eius epistola ad lord. Herzheimerum, qui Principi hunc commentarium exhibebat, in qua inter alia
p. 183. (Mel. Epp. edit. Manlii): Quanquam libellum non misi hoc consilio, ut flagitarem ἄντίδωρον, tamen hoc
nomine praecipue mihi gratum est Principis munus, quod inde coniecturam facio, neque eum hostili adversus me
animo esse, neque ei valde inscriptionem aut illam meam in praefafione commemorationem, in qua studium pacis
in eo praedico, displicuisse. — Peto abste, ut Principi lllustr. meis verbis reverenter agas gratias pro amplissimo
munere mihi misso etc. veritati ideo haud consentanea sunt, quae ex vano rumore Lutherus in epistola quadam
ad lust. [onam scripsit: Discipulum meum Hallensem vehementer suspectum habeo vel hoc nomine, quod Philippi
commentarios in epistolam ad Romanos sibi nuncupatos pedibus conculcaverit cum dira increpatione. Cous. T. H.
Epistolarum ineditarum M. Lutheri ex editione Godofredi Schiitzii p. 352.

De hoc commentario Melanchthou in epistolis ad Camerarium p. 198. sic loquitur: Si meos Romanos vidisti,
animadvertere potuisti, quam accurate et μεθοδικοῖς eam rem (de iustificatione) explicare voluerim. Et spero
prudentes probaturos esse. lllud enim egi, ut necessaria illustrarem et quaestiones plerasque partim salsas partim
inutiles praeciderem. In selectis aliquot Epistolis p. 38. ad Erasmum Roterod. ita: Controversias multas praecidi,
deinde quasdam ad pietatem necessarias bona fide illustrare studeo. Conor etiam in honorem adducere τὸ ἀξίωμα
τῆς πολιτείας ἐκκλησιαστικῆς. Huius mei iudicii ac voluntatis quicquid accidat, testes erunt commentarii iu Ro-
manos nunc editi.

Erasmus in epistolis familiaribus ad Bonifacium Amerbachium (Basil. 1779. 8.) p. 94. non optime iudicat
de hoc commentario ita scribens: Venditur isthic commentarius novus P. Mel. in epistolam ad Romanos, in quo sibi
placet, et multa praeclare dicta fateor, sed in multis displicet. Torquet multa3 arroganter reiicit Origenem et
Augustinum; non pauca transilit. Legi quaterniones aliquot. Videtur fuisse nactus opus aliquod Theologi schola-
stici, cuius argumentum — Parvo emitur. Non esset ingratum, si mitteres Sadoleto, sed admonito, ut aurum legat
e stercore.

Ad Praef. XIII. ud verba.- „Scripsi antea ad Episcopos quosdam '’ [Corp. lll. p. 901, lin.·28.]: Absque

dubio intelligit dedicationem ad Albertum Mogunt. priori commentario praefixam.

De his commentariis novis Mel. in ep. ad Romanos loannes Calvinus in praefatione commentarii ad Roma-
nos, Argentorati, 1540. 8. eiusmodi sert iudicium: Philippus Melanchthon pro singulari et doctrina et industria
et dexteritate, qua in omni disciplinarum genere pollet, prae iis, qui ante ipsum in publicum prodierant, multum
lucis intulit. Sed quia illi propositum modo fuisse apparet, quae inprimis essent animadversione digna, excutere,
in iis dum immoratur, multa consulto praeterit, quae vulgare ingenium fatigare nonnihil possint.

Ad Praef. XIV. ad titulum libri, cuz· haec Praefatio est praefioea: „Epistolae Pauli scriptae ad
Romanos enarratio edita a Philippo Melanthone, Witeh. 1556. 8.”; Melanchthon de hac editione ad 'rhomam Mat-
thiam in collectione Epp. Manliana p. 251.: Post paucos dies rursus edetur enarratio epistolae Pauli ad Romanos,
cuius exemplum tibi mittam, quod volo te quoque ut censorem legere. Fuit euim hoc meum studium, ut simpli-
citer recitarem doctrinam Ecclesiae necessariam, et quaestiones omitterem non necessarias, in quibus ostentant aliqui
acumen, qui absurda mirantur, et despiciunt usitata, sicut de suis civibus dicit Thucydides, esse eos contemtores
usitatorum, et applausores novarum, quales nunc multi sunt.

Qui plura de hoc commentario nosse cupit, adeat Ι. A. Trinii Altes und Neues zur Erweiterung und Ver-
besserung theologischer Kenntnisse (Halle 1771. 8.) p. 1- 16.

*J Haec egregie demonstravit Vir clariss. Carolus Ludovicus Bauerus in philologia Thucydideo-Paulina, s. notatione
figurarum dictionis Paulinae cum Thucydidea comparata, in usum exegeseos sacrae vulgata, Halae magd. 1773. 8.

Muris-m. OPER. Vor. XX. 50

