747 PHIL. MEL. SCRIPTA

fabulae, apologi, paroemiae, parabolae, et quae
sunt huius generis, de quibus multa Quintilianus
libro quinto.

-Orestis fabula usus est tempestivissime Mar.
Cicero pro Milone: ltaque hoc, iudices, non sine
caussa fictis fabulis doctissimi homines memoriae
prodiderunt, eum, qui patris ulciscendi caussa
matrem necavisset, variatis hominum sententiis,
non solum humana, sed et deae sapientissimae
sententia liberatum. Apologo seu aeno, sic enim
ferme Aesopicos apologos vocant, usus est Hora-
tius⁷¹):

Quod si me populus Romanus forte roget, cur

Non, ut porticibus, sic iudiciis fruar iisdem,

Nec sequar, ac fugiam, quae diligit ipse, vel
odit,

Olim quod vulpes aegroto cauda leoni

Respondit , referam: quia me vestigia terrent,

Omnia te adversum spectantia, nulla retrorsum.

Paroemia usus est M. Cicero pro L. Flacco , pro-
verbio fidem testibus abrogans, qno dicitur: Da
mutuum testimonium. Parabolis sacra Christi
doctrina referta est. Adiici et gnomae seu sen-
tentiae possent, quale est illud pro Deiotaro apud
M. Ciceronem: Pereant amici, dum inimici nna
intercidant, et Paulus graeci poetae versiculo uti-
tur in Corinthiis 72); Corrumpunt bonos mores
conversationes pravae. Sed de his in locis plura.
Nunc satis sit admonuisse, haec ad exempli for-
mam, quae plane simplicissima est, pertinere.

De coacervatione.

Cognata syllogismo coacervatio est, qua res
eiusdem ordinis, ceu gradatione quadam conne—
ctuntur, ut, quod Laurus est, arbor est, quod
arbor est, substantia est, ergo quod Laurus est,
substantia est. Conclusio syllogisticam imitatur,
cum, quae praecedunt pronuntiata, non sint syl-
logistice coniuncta. Graeci hanc argumentandi
sormam Soron seu Soriten vocant. Aristotelici
regula quadam in praedicamentis expediunt, ubi
docent: Quidquid de superiore (licitur, idem de
inferiore dici posse: homo cst animal, animal est
corpus, homo igitur 73) est corpus. lu perve-
stigatione rerum ol‘iscurissimarum videmus usui

fuisse Soriten doctis. in hunc serme modum et

 

71) Horat. Epist. 1, 1, 70—75.
72) Ι, Corinth ¹5. 33.
73) homo igitur] sic Editt. 1. 3.; 13:12. igitur homo

VARH ARGUMENTL 748

Socrates colligebat: Deorum sunt omnia, Boni
viri deorum sunt amici, et amicorum omnia sunt
communia, ergo et bonorum virorum sunt omnia.
Sic Diophantus, Themistoclis filius: Quod ego
volo, idem mater vult, quod mater, idem The-
mistocles, quod Themistocles, idem populus Athe-
niensis, ergo quod ego volo, idem vult populus
Atheniensis. Elegantissime Paulus in Epistola
ad Hebraeos 7‘²): Sacerdotes Mosaici sunt mino-
res Abrahamo, Abrahamus minor est Melchize-
dech0⁷⁵)‚ Mosaici igitur sacerdotes minores sunt
Melchizedec11075). Iam Christus est sacerdos se-
cundum ordinem Melchizedech ⁷⁵), igitur Christo
minores sunt sacerdotes Mosaici. Valet haec for-
mula certius in ordine rerum eiusdem praedica-
menti, adeoque in axiomatis necessariis. In con-
tingentibus non semper apte colligitur per Sori-
ten, ut si argumenteris: Studiosi literarum sunt
amantes otii, Amantes otii sunt segnes, Studiosi
igitur literarum sunt segnes. Iam et observan-
dum est, ut argumenti partes eadem inter se ra-
tione conferantur, ut in superiore argumento,
aliud studiosorum , aliud segnium otium est.

Captiones quaedam reliquae sunt: Crocodo-
lites, Asystaton, Antistrephon, quas, quando
ad rei dialecticae iudicium non ita multum fa-
ciunt, satius visum est omittere. Facile enim
omne fallax argumentum eluseris‚ si et collegeris
in eas formulas, quas praescripsimus, neque enim
ullae aliae probae sunt. ln primis autem, si sim-
plici syllogismo vinxeris, et caveris prudenter, ne
quid amphibolon aut ambiguum in nomine aut
verbo ullow) insit. Quidquid enim apud Aristo-
telem fallaciarum est, ferme ambiguo exposito,
aut observata proba syllogismi forma, depre-
hendes.

Liber quartus.
De locis.

Hactenus argumentorum formulas praescri-
psimus, et lineas duximus, quibus circumscribi
argumentum debet, quo ordine, quibus modis
velit sermonis natura compingi sententiam seu
orationem ad probandum thema quodcunque

74) Hebr. 6, 7. - sorites Paulinus in

Hebr.

75) Melchizedecho . . . Melchizedech] Editt. 1. 3. Melchize-
deco . . . Melchizedec

76) ullo] sic Editt. 1.³.; Ed. 2. illo

Annot. marg. :

